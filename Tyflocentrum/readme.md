#  TyfloCentrum: czyli jak nie pisać aplikacji iOS

## Słowem historii

Po zakupie swojego pierwszego komputera Mac jednym z pierwszych programów jakie na nim zainstalowałem było środowisko deweloperskie Xcode. Chciałem pisać aplikacje głównie dla systemu macOS. W tym celu zacząłem naukę języka Swift. Po zaledwie dniu obcowania z nim byłem już w stanie stworzyć swój pierwszy, przydatny program, to jest SSMac - aplikacja pozwalająca przełączać domyślną kartę dźwiękową w locie. Uznałem wtedy że Swift jest prostym, przyjemnym i eleganckim w zapisie i odczycie językiem programowania. Wówczas zacząłem uczyć się SwiftUI czyli frameworka służącego do tworzenia aplikacji kompatybilnych ze wszystkimi platformami Apple. Zrobiłem 2, może 3 ćwiczenia i zabrałem się za Tyflocentrum.
Przez jakiś czas rozwój appki szedł dobrze ale im więcej kodu było, tym trudniej było mi dodawać nowe funkcje i łatać zgłaszane przez użytkowników błędy. Do tego wszystkiego doszły moje zagraniczne studia i rozwój aplikacji stanął. W obecnej chwili projekt po prostu trzeba zrestartować i na pewno to uczynię, ale postanowiłem zrobić użytek ze starego kodu aplikacji.

## Po co zatem to udostępniać?

W Internecie znajduje się nieskończona liczba lepszych lub gorszych atykułów o tym jak pisać dobry kod. Ale nie znalazłem niczego co pokazywałoby źle napisaną aplikację i punktowało jej błędy. Niech kod TyfloCentrum będzie przestrogą dla tych, którzy chcą zabrać się za budowę domu na piasku. Czy nie lepiej zbudować go na skale?
